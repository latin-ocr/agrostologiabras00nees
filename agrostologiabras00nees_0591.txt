PRUDEN'PII AMARALII
BRASILIENSIS

DE SACCHARI OPIFICIO

GARMEN.

Brasiliae segetes, hyblaeoque aemula melli
Sambana, arundineis stillantia sacchara nodis
Hinc canere aggredior. Notos juvat ire per agros,
Et patrios certa moderari lege colonos ,
Seu canneta serant, aIio seu tempore cannas
Subjiciant prelis, expressaque sacchara purgent
Addensentque igni3 seu jam densata repurgent‚
Et niveo tandem cogant splendescere cultu.
Principio quae terra serat , quae culta recuset
Cannarum segetes, ante explorare memento,
Quam tua inexperto commitas semina campo.
Nec magnus didicisse labor3 nam gleba colore ‘
Proditnr ipsa suo. Cannis erit illa ferendis
Optima, tentanti quae terga nigrantia passim
Praebuerit: tuto rubrae tu deinde secundas
Defer humo: sterilem immixta damnabis arena.
Sed nigra, et sabulo tibi sicubi gleba tenaci
subrubet, haud usquam melius succrevit arundo,
Et longa explicuit nodos felicius hasta.
At cave, si propere, vel si prolixior aequo,
Luxuriante solo, seges exiit, ilicet omnem
Rem tibi consectam voto grateris inani.
Heu! male terra ferax vires tunc exerit , et se
Foetura in prima diffundit largius humor.
Tu sine mansuescat3 sine, vis deferveat illa,
Atque alio prius injecto fac semine, campus
Sylvestre ingenium, et morem deponat agrestem.
Ille impune tibi prius aut lasciviat herbis ‚

nona nnasn„ ΙΙ. 37

