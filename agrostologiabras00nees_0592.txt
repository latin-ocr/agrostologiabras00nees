57ss

Aut milium serat, aut siliqua crepitante faselum.
Haec ad arundineas fuerint praeludia messes ‚
Ut brutae frangat se prima ferocia terrae ‚
Et cicuri veniant canneta remissius arvo.

Indiciis postquam, dedimus quae plurima, ductus
Canniferae segeti terram delegeris, omnes,
Agricola, in truncos validas molire secures:
Dejice inumbrantes sylvas, arvoque futuro
Fac spatium, et caesas rursus concido minutim,
Lignorumque pyras passim exstrue. Mox ubi soles
Lignea congeries passa est atque aruit igni,
Subde faces. Tractum non segnis Mulciber omnem
Purgabit. Siquid superest, cui flamma pepercit,
Collige: praegrandes torres, semustaque in unuin
Robora compinges cumulum, rursusque jubebis
Ferre ignes. Si forte aliquis, modo cortice summo
Ambustus, vicit geminata incendia truncus,
Hunc sine perflandum ventis, pluviisque domandum
assiduis, donec tandem, vertentibus annis,
Tabidus in cineres ultro subsidat inertes,

Igne ubi purgatum sat libera praebuit aequor
Terga, lacertosos campo submitte parato
Fossores, multo quos Africa sole perustos
Torruit, immites atque obduravit in usus.
Heu genus infelix hominum, natumque labori!
Hi pro ruricolis tibi sint (sors dura l) juvencis,
Invertant terram, sulcos longo ordine ducant,
Et quodcumque aliud praestent grave munus aratri.
Scilicet hae priscis, contempto vomeris usu,
Exci-cere agros placuit ratione colonis:
Seu quia plantarum passim latuere sub arvis
Radices, spissaeque fibrae, quas dente retuso
Vomeris haudquaquam perfringere posset arator:
Seu quia degeneres coelo nostrate juvenci
Proveniant, pecus indocile, impatiensque laboris,
Nec valida cervice satis, nec pectore firmo:
Sive aliud causae fuit: at certe usus aratri

