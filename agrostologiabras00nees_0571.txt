Gnammma. onsmvfflo eaoromca m· oeconomica. 557*

asservantur, donec servis sit tempus, ut grana deterant,
Colligendorum granorum numerus vero valde diversus est,
prout loca grauique varietas. Mays, quam Cadele vocant,
seu minor species, multo pauciora grana semper profert,
eum ex uno grano modo unus culmus provenire solet3 in re-
⁷ >gionibus sylvestribus Prov. Sebastianopolitanae semen vigin-
ties reddere, diximus3 similis est numerus in Minarum pro-
vincia; sed multo major in Bahia et provinciis septentriona-
libus. ln vulgari specie producendi facultas Aequatorem ver-
sus magis magisque crescere videtur. In Serra do Mar,
feracissimis agris provinciae S. Pauli, Rio de Janeiro et me-
ridioualibus Minarum bona messis illa solum habetur, quae
centum et quinquaginta grana ex uno reddit: in Campis Goya-
tacaies fertilitate inclytis unum granum ducenta gignit3 et in
Maranha'o et Parti messes fuerunt, in quibus unum granum
ducenta et quinquaginta aut trecenta, immo etiam trecenta
et quinquaginta produxit, multoque largiores ibi essent, nisi
simiarum, psittacorum aliorumque avium agmina, nonnun-
quam etiam formicae, terrae fructus minuerent. Caeterum
haec planta a parvulis quoque insectis, ni fallor, tipulis‚ in-
vaditur, quae calamos pungunt, et collecta grana a Curculio-
nibus, Dermestibus et aliis scarabaeis erocluntur. Hi ini-
mici quodammodo prohiberi ita possunt, ut spadices una
cum granis in spathis juxta fumum vel in loco aeri plane ex-
posito suspendantur, quod quidem in parva totius messis
parte solum adhiberi possit. Interdum granicula etiam morbo
uredinis nigri occupantur, si gravior aestus simul cum im·
bribus diutius ingruit, aut agricola stagnantibus aquis efflu-
via dare negligit. Formicas plantam aggressas igne, fumo
vel aqua delere necesse est. Ut aves, simiae aliaeque ferae
fugentur, seduli rustici excubias agendas, ignes noctu in-
cendendos aut manducos crepitantes statuendos curant.

In emendata Zeae cultura *imprimis aratri inductio poni-
tur , quod magno cum compendio et temporis et operarum acl
serendum sulcos agere possit. Verum dolendum est, modo
passim hoc utile instrumentum in provinciis meridionalibus
in usu esse, ubi facilius quidem adhiberi potest, quod so-
lum minus inaequale totque truncis et radicibus non putre-
factis non perstrictum est, quam in agris sylvarum primae
exstirpatione partiS. Aratrum Maydi colendae utilius esset
quam caeteris Cerealibus, quod illius longiores radices altius
solum exigunt. Magnam utilitatem etiam, praesertim in ste-
rilioribus plagis , quales in Minas et omnino in campis siccis-
que sylvis Calingas inveniuntur, in adquirenda Zea ster-
coratio afferret3 multas enim regiones hoc utile frumentum
adhuc non gignere constat, proptereaquod incolarum inertia
solum stercoratione et novatione praeparare neglexit. cala.

